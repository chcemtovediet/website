+++
title = "Rozvrh Aktivít"
+++

## víkend 7.2. - 8.2. 2026

|       | sobota                 |       | nedeľa               |
|-------|------------------------|-------|----------------------|
| 10:00 | Zlomky od základu      | 10:00 |                      |
| 14:00 | Rovnice od základu     | 14:00 |                      |
| 15:00 |                        | 15:00 | Rovnice pokročilí    |
| 16:00 |                        | 16:00 | Geometria - uhly     |

Každá aktivita sa riadi popisom uvedeným nižšie, ale prispôsobuje sa otázkam a reakciám zúčastnených detí. **Je dôležité sa do aktivity zapojiť na jej začiatku**, vzhľadom na to, že buduje vedomosti postupne otázky učiteľa nadväzujú na predošlý obsah. Odísť z aktivity je možné kedykoľvek.

**Rodičia sú plne zodpovední za svoje deti počas trvania aktivity.**

**Miesto konania** aktivity je v blízkom okolí amfiteátra a je označené tabuľkou s nápisom "Chcem to vedieť".

---

## Popis aktivít

### Zlomky od základu

Aktivita, ktorá vybuduje pojem zlomku od základu, zdôvodní jeho tvar, pomôže pochopiť význam čitateľa a menovateľa, ukáže použitie zlomkov na jednoduchých príkladoch a uberá sa smerom k zložitejším príkladom na základe otázok a reakcií zúčastnených detí.

### Rovnice od základu

Aktivita, ktorá vedie k pochopeniu ako rovnica zjednodušuje riešenie príkladov, čo je nutné poznať, aby sme ju vedeli zostaviť a ako s ňou pracujeme, aby sme ju vyriešili. Zložitosť príkladov sa prispôsobuje otázkam a reakciám zúčastnených detí.

### Rovnice pokročilí

Aktivita pre deti, ktoré rozumejú čo rovnica je a poznajú základné rovnicové operácie. Preskúmame viaceré zložitejšie rovnice a účastníci môžu navrhovať postupy na ich vyriešenie, ktoré prediskutujeme a zdôvodníme ich správnosť, prípadne si vysvetlíme, prečo nejaký krok nie je správny.

### Geometria - uhly

Aktivita zameraná najprv na uhly všeobecne, preskúmame vzťahy medzi uhlami v niektorých geometrických útvaroch a neskôr si zdôvodníme, prečo je súčet uhlov trojuholníka vždy 180 stupňov a budeme skúmať útvary s viac ako tromi uhlami.

### Trigonometria v pravouhlých trojuholníkoch

Aktivita, ktorá vysvetlí čo je tangens, sínus a kosínus, prečo vznikli a ako sa používajú. Príklady začnú od najjednoduchších a budú sa prispôsobovať otázkam zúčastnených detí.

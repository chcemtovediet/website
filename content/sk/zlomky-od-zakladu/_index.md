+++
title = "Ukážka - Zlomky od základu"
+++

Pre lepšiu zrozumiteľnosť sú časti učiteľa farebne odlíšené od možných reakcií detí.

<div class="dialog-container">
<div class="teacher-dialog">
Dnes sa budeme hrať so zlomkami. Budem sa pýtať veľa otázok a som zvedavá na vaše odpovede bez ohľadu na to, či budú správne alebo nie. Potom budeme spolu rozmýšľať a objavovať prečo je niečo správne a niečo nie.
</div>
<div class="teacher-dialog">
Prvá otázka znie: Prečo potrebujeme zlomky?
</div>
<div class="student-dialog">
Napríklad preto, že si chceme medzi sebou rozdeliť pizzu.
</div>
<div class="teacher-dialog">
Môžeme počítať zlomky len z jednej celej veci, alebo vieme nájsť zlomky aj z väčšieho počtu vecí – napríklad štvrtinu z ôsmich kníh?
</div>
<div class="teacher-dialog">
Ako nájdeme štvrtinu?
</div>
<div class="student-dialog">
Musíme knihy rozdeliť do štyroch rovnakých skupín.
</div>
<div class="teacher-dialog">
Je možné nájsť štvrtinu aj z piatich kníh? Napadá vám situácia, v ktorej by to dávalo zmysel, a taká, v ktorej by to zmysel nedávalo?
</div>
<div class="student-dialog">
žiadna reakcia
</div>
<div class="student-dialog">
Zmysel to nedáva, ak chceme knižky rozdať deťom, lebo by sme jednu museli roztrhať. Zmysel to dáva ak chcem prečítať 5 knižiek za štyri dni a pýtam sa, koľko knižiek denne musím na to prečítať. Prečítať jednu a štvrť knižky denne zmysel dáva.
</div>
<div class="teacher-dialog">
Viete vymyslieť iných päť predmetov, pri ktorých má zmysel použiť štvrtinu?
</div>
<div class="student-dialog">
Napríklad päť jabĺk, pretože jedno jablko môžeme bez problémov rozrezať na štyri kusy, zatiaľ čo v prípade rozdávania kníh nechceme knihu zničiť tým, že by sme ju delili na štyri časti.
</div>
<div class="student-dialog">
Môžeme knižky rozdeliť tak, že traja dostanú po jednej knihe a štvrtý dostane dve.
</div>
<div class="teacher-dialog">
Takéto delenie je síce možné, ale tí traja dostanú iný zlomok piatich kníh ako ten štvrtý. Zlomky predpokladajú delenie na rovnaké časti. Polovica vznikne keď celok rozdelíme na dve rovnaké časti, tretina vznikne, keď celok rozdelíme na tri rovnaké časti, štvrtina rozdelením na štyri rovnaké časti, atď. To, na aký počet častí celok delíme, určuje veľkosť zlomku z daného celku.
</div>
<div class="teacher-dialog">
Prečo je dôležité povedať, že z daného celku?
</div>
<div class="student-dialog">
žiadna reakcia
</div>
<div class="student-dialog">
Lebo štvrtina žiakov jednej triedy má inú veľkosť ako štvrtina žiakov celej školy.
</div>
<div class="student-dialog">
A polovica malej pizze má inú veľkosť ako polovica veľkej pizze.
</div>
<div class="teacher-dialog">
Výborný príklad!
</div>
<div class="teacher-dialog">
Takže sme zistili, že zlomky slúžia na rozdelenie niečoho (môže ísť o viacero predmetov, v matematike to nazývame množina predmetov) na rovnaké časti. Potom z jednou alebo niekoľkými z týchto častí môžeme niečo urobiť.
</div>
<div class="teacher-dialog">
Predstavte rodinu, ktorá si kúpi pizzu, a mama s otcom zjedia dvakrát toľko čo dve malé deti. Ako by ste rozdelili pizzu a aký zlomok by zjedol každý z nich?
</div>
<div class="student-dialog">
neviem
</div>
<div class="teacher-dialog">
Môžeme si predstaviť, že to, čo zje jedno dieťa je jeden kúsok pizze. Potom každý rodič zje dva kúsky pizze. Teraz spočítame počet kúskov, na ktorý potrebujeme pizzu rozdeliť: 1+1+2+2=6
</div>
<div class="teacher-dialog">
To, na koľko kúskov celok delíme, v našom prípade šesť, si pamätáme v dolnej časti zlomku a to, koľko takých častí niekto dostane si pamätáme v hornej časti zlomku.
</div>
<div class="student-dialog">
Už viem, každé dieťa dostane 1/6 a každý z rodičov dostane 2/6.
</div>
<div class="teacher-dialog">
Výborne! Chcete skúsiť aj inú rodinu, napríklad mama s tromi deťmi?
</div>
<div class="teacher-dialog">
Dolná časť sa volá menovateľ, lebo dáva zlomku meno (napr. tretina, keď sme delili na tri časti) a horná časť sa volá čitateľ a hovorí nám, koľko takých častí použijeme.
</div>

<div class="teacher-dialog">
...
</div>


</div>
